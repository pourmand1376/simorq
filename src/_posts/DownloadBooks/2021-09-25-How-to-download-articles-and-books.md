---
title: چگونه کتاب‌ها و مقالات انگلیسی رو دانلود کنیم؟ 
date: 2021-07-22 00:00:00 +03:30
# modified: 2020-10-07 10:49:47 +03:30
tags: [دانلود کتاب و مقاله]
description:  روش دانلود سرراست و مستقیم تقریبا همه مقالات و کتاب‌ها
image: "/DownloadBooks/book.jpeg"
comments: true
---


![](book.jpeg)

راستش خودم هم خیلی با دانلود جدیدترین مقالات و حتی کتاب‌های انگلیسی مشکل داشتم. یه سری سایت پیدا کردم که با این که اکثرا از نظر کپی رایت مشکل دارند ولی خب ....

### کتاب

تقریبا همه کتاب‌های جدیدی که میان در سایت [z-lib.org](https://z-lib.org/) بعد از مدتی گذاشته میشن که متاسفانه دیدم یه سری سایت‌های ایرانی، دقیقا همون کتاب‌ها رو میفروشن.

از همین سایت میتونید مقاله هم دانلود کنید، ولی همه مقالات رو نداره. البته یه محدودیت دانلود روزانه هم داره که روی IP ست میشه. اگر خواستید بیشتر دانلود کنید میتونید اولا لاگین کنید ولی اگر بازهم کافی نبود واستون، میتونید ایپی رو عوض کنید. فیلترشکن هم که الی ماشاءالله ....

### مقاله

یه سری مقالات که در [ارکایو](https://arxiv.org/) منتشر میشن و یه سری های دیگه open access هستند و بصورت رایگان قابل دانلود هستن. من اونها رو کار ندارم.

#### اول بگم DOI چیه؟

قبل از اون DOI رو توضیح بدم. مقالات جدید اکثرا این رو دارند که دقیقا ID مقاله است. مشخصا یونیک هست. یه سیستم ثبت اطلاعات مقاله هست.

مثلا فرض کنید میخوایم DOI مقاله


> A survey on deep learning for big data


رو پیدا کنیم. اسمش رو تو جناب گوگل سرچ میکنیم و سایت الزویر میاد. یه جایی تو صفحه اگر دقت کنید همچین ادرسی هست:


> https://doi.org/my-doi


مثلا:

> https://doi.org/10.1016/j.inffus.2017.10.006


که به قسمت دوم ادرس میگیم DOI.

#### راه اول

راه اول استفاده از سایت فری پیپر هست که خیلی سر راسته. doi رو بهش میدید و دانلود میکنید. البته با موضوع و اینها هم میشه سرچ کرد که من به شخصه معمولا اینجوری میپسندم چون اینجوری مطمئنم همون مقاله رو میاره.

#### راه دوم

راه دوم دانلود مقاله استفاده از [سای هاب](https://sci-hub.se/) هست (البته این سایت url های مختلفی داره. اگر این مشکل داره تو گوگل سرچ کنید از یکی دیگه‌اش استفاده کنید).

میتونید به سادگی doi مقاله رو به اخر ادرسش بچسبونید و دانلود کنید. اینجوری:


> https://sci-hub.se/my-doi


#### راه سوم

راه سوم هم که مورد علاقه من هست استفاده از [سمنتاک](https://semanta.ir/) هست که اکانتش رو دانشگاه بهمون داده. اگر در حال تحصیل هستید میتونید اکانتش رو با ایمیل دانشجویی تون بگیرید. یه اعتبار اولیه ای رو بهتون میده. این اعتبار اولیه قابل شارژه یعنی اگر تموم شد هم چیز مهمی نیست به کتابخانه دانشگاهتون یه ایمیل میدین براتون شارژ میکنند.

بعد برای دانلود مقاله اصولا منوی دسترسی مستقیم رو باید بزنید. بعد میتونید از اونجا سرویس جستجوگر خودتون رو انتخاب کنید مثلا pubmed یا گوگل اسکالر.

بعد از اون یک سایتی شبیه سایت google scholar رو براتون میاره. اگر به ادرسش دقت کنید خود سایت گوگل اسکالر نیست. یک سایت شبیه سازی شده گوگل هست. بعد از اینجا اکثر چیزهایی که جستجو کنید و براتون بیاره پریمیوم هستند. یعنی مثلا سایت sciencedirect رو بدون لاگین دسترسی کامل دارید. باز هم اگر به ادرس ها دقت کنید همگی تغییر کردن و مال خود سایت اصلی اش نیستند اما یک کپی دقیق از همون سایت رو دارید.

علاوه بر google scholar که دارین سرویس های بیشتری هم برای جستجو در صفحه اولش براتون میاره که خب میتونید استفاده کنید. دسترسی ها فقط از این سایت به این شکل پریمیوم هستند. با این روش حتی به فیلم‌های مقاله که قبلا نمیتونستید دسترسی پیدا کنید دسترسی دارید.

سایت سمنتا یا سمنتاک یه منوی سفارشات هم داره که اتفاقا خیلی زود تهیه میشه منبع مورد نظر ولی از اعتبارتون کم میشه و البته روش پیشفرض هم این نیست. برای این استفاده میشه که اگر یه مقاله‌ای رو از دسترسی مستقیم پیدا نکردید و هیچ جای دیگه‌ای هم نبود اونجا درخواست میدید.

**تجربه شخصی:** معمولا مقاله های خیلی جدید (مثلا ۱ هفته یا ۱ ماه پیش) که با روش های دیگه مثل sci-hub پیدا نمیشن از طریق دسترسی مستقیم به سادگی قابل دانلود هستند.

  

لطفا اگر شما هم منبعی برای تهیه مقالات و کتاب‌ها میشناسید به اشتراک بذارید.
