---
title: تجربه آزمون تافل
date: 2021-11-30 07:00:47 +03:30
# modified: 2020-10-07 10:49:47 +03:30
tags: [تافل، آزمون]
description: تجربیات من در آزمون تافل
image: "/TOEFL/annie-spratt-Q3lfIjXzTFA-unsplash.jpg"
comments: true
---

![](toefl.jpg)


سلام. گفتم یه سری تجربیاتی که در آزمون تافل بدست آوردم رو طبق روال معمول یه جا مکتوب کنم. قبلش بگم تعداد زیادی تجربه عالی در کانال [پرگار تافل](https://t.me/pargartoefl) وجود داره که من هم استفاده کردم و به نظرم خوبه آدم تجربه‌های مختلف رو بخونه. سعی می‌کنم این پست رو برای افرادی بنویسم که هیچ آشنایی‌ای با کلماتی که تو تافل مرسوم هست ندارند و بنابراین یه سری توضیحات اضافه هم میدم.

البته اینها نظرات شخصی یک آماتور (بنده) هست و اعتبار خاصی نداره. من عادت دارم نظراتم رو صریح بگم. حس می‌کنم بهتره هر چیزی که چند نفر مختلف ازم پرسیدند و نظر خواستن رو مکتوب کنم به دو علت: اول این که به نفر بعدی مجبور نباشم جواب تکراری بدم و ثانیا اینطور اگر اشتباهی در حرف من وجود داشته باشه به زودی مشخص می‌شه و تصحیح میشه. همین طوری علم پیش میره دیگه :) بیشتر هم اینها به عنوان تجربیات من الان به من گذشته ببینید.

این نمره من هست که به نظرم با وقتی که گذاشتم، بد نیست. پیش زمینه زبان انگلیسی من به این صورت هست که کانون زبان ایران رو تا advanced رفته بودم و یه ترم هم زبان تدریس می‌کردم. خیلی وقت‌ها می‌رفتم تو محله‌ای که تو شهرمون توریست‌ها زیاد میومدن با native‌ها انگلیسی صحبت می‌کردم و بعضا نیم ساعت حرف می‌زدیم. احتمالا سطح شما پایین‌تر یا بالاتر منه ولی یه سری تجربیات از این سال‌های زبان انگلیسی دارم که به نظرم می‌تونه مفید باشه.

من آزمونم رو در سنتر خادم دادم که میگن خیلی خوب هست. در کل تجربه من خوب بود. تعداد نفراتی که تو سنتر یزد بودند فکر می‌کنم زیر ۲۰ نفر بود که خیلی خوب بود ولی کلا آزمون من خراب شد به خاطر این که یهو یکی وسط اسپیک شروع کرد به عربده کشیدن! منم که برای همچین چیزی آماده نبودم یه تسک رو خراب کردم. خیلی مهمه که قبل آزمون برای همچین شرایطی خودتون رو آماده کرده باشید. کاش تافل هدفون‌های بهتری داشت که انقدر صدا نمی‌اومد! 

من آزمونم رو در سنتر ... در تاریخ ۲۰ نوامبر ۲۰۲۱ دادم.

![نمره آزمون تافل من](grade.png)

نمره آزمون تافل من

### چرا تافل، چرا ایلتس؟

به نظر من تافل یا ایلتس دادن بیشتر به اطرافیان آدم بستگی داره. تو دانشگاه ما اکثر دوستان تافل میدادن که من اگر میخواستم ایلتس بدم دیگه نمیتونستم با اون ها مشارکت کنم. از طرفی انتقال تجربه اینطوری خیلی راحت‌تر انجام میشه. رایتینگ تافل و ایلتس فرق داره همین طور اسپیکینگ و بقیه تسک ها و حتی برین استورم(brainstorm). مشارکت گروهی تو آزمون هم به نظرم خیلی خیلی مهمه. بالاخره نمیشه که همه اسپیکینگ ها یا رایتینگ هاتون رو بدید تصحیح کنند. اگر با ۲ نفر دیگه هم گروه باشید که بتونید از هم فیدبک بگیرید خیلی بهتر میشه. بعدشم منابع هر آزمون تقریبا فرق داره.

# 

اینم بگم اگر کسی زبانش خیلی ضعیفه، باید بره اول کلی رو پایه زبان انگلیسی اش کار کنه. تافل رو برای یه کسی که یه پایه متوسط به بالا داره میشه تو ۲ ۳ ماه کلا جمع کرد و نمره خیلی خوب گرفت. اگر میخواید بفهمید در چه سطحی هستید یه TPO بزنید اگر مهارت ریدینگ لیستینگ تون تقریبا بالای ۲۰ بود یعنی اوکیه ولی اگر مثلا نمره‌تون ۱۳ ۱۴ شد واقعا فکر می‌کنم شما هنوز سطحتون در حد تافل نیست و بهتره به جای این که یاد بگیرید چطوری ‍‍`آزمون تافل` بدید، زبان پایه‌تون رو قوی کنید. بعدا می‌تونید مهارت‌های تافل‌دادن رو تقویت کنید.

> تافل بیشتر مهارت آزمون دادنه تا تست درستی برای سنجش مهارت انگلیسی. مثلا این که شما بتونید تو تسک اسپیکینگ خیلی خوب صحبت کنید فقط به مهارت اسپیکینگ‌تون بستگی نداره، به این هم بستگی داره که اگر یکی داشت کنار گوشتون عربده میکشید (مثل آزمون من) بتونید کنترل کنید و درست صحبت کنید و کاری که تو ۲ ۳ ماه آماده‌سازی برای تافل انجام می‌دید مهارت یادگیری با مواجه شدن تسک‌های مختلف تافل هست که تک تک خدمتتون شرح میدم.

## دو کار بیهوده

من مشتی کتاب لغت و گرامر گرفتم که به نظرم تقریبا همشون به درد نخورن. میدونید انگار داریم به جای خوندن اصل زبان انگلیسی خودمون رو با یه چیز الکی ساختگی سرگرم میکنیم. کلمه یاد میگیریم که چی؟ که تو جمله بتونیم معنی اش رو بفهمیم  (و استفاده کنیم). اگر هدف این هست خیلی بهتره من وقت بذارم ریدینگ های ژنتی رو بخونم و سعی کنم از داخل متن لغات رو حدس بزنم. حدس زدن لغت تو کانتکس خیلی منطقی تره. اینجوری ذهن آدم هم تقویت میشه برای آزمون که یه لغتی رو نفهمیدید کپ نکنید. همچنین وقتی یه لغت رو تو متن های مختلف میبنید بطور ناخودآگاه با کاربردهای مختلفش آشنا میشید و کم کم میاد به حافظه active تون. یه جا دیدم ۱۷ بار مواجهه با یه لغت تو `کانتکست های مختلف` لازمه تا یه نفر یه لغت رو کامل یاد بگیره. کانتکست‌های مختلف یعنی جملات مختلف نه این که یه جمله رو ۱۰۰ بار مرور کنیم! البته اینی که میگم از خوندن لغت با انکی و ممرایز سخت تره! امتحان کنید. یه ساعت انکی بزنید بعد برید یک ساعت یه ریدینگ بخونید ببینید کدوم ذهنتون رو بیشتر درگیر کرد و واقعا حس کردید که یه چیز یاد گرفتید.

من ۴۰۰۰ و ۱۲۱۲ و لغت های TPO که بچه ها بصورت انکی و ممرایز میخونن رو شروع کردم که بخونم و چند وقتی کار کردم ولی به نظرم اومد خیلی کار عبثی هست و ولش کردم. چرا؟ چون اینجوری لغت خوندن بازدهی خاصی نداره. تو رایتنینگ و اسپیکینگ که نمیتونید ازش استفاده کنید چون احتمال خیلی زیاد لغت بصورت active در ذهنتون جا نگرفته و صرفا بصورت passive معنی اش رو بلدید. تو لیستینگ ریندینگ ممکنه تاثیر داشته باشه ولی بحث اینه که آیا واقعا ارزش وقتتون رو داره؟ یه حساب سرانگشتی بکنید ببینید واقعا چند ساعت وقت مفیدتون رو تو این اپ‌ها در حال یادگیری لغت هستید. به نظرتون اگر همون تایم رو بذارید و ریدینگ و لیستینگ مرتبط گوش بدید، موثرتر نیست؟ صحبت سر استفاده موثر از زمان هست وگرنه که قطعا من می‌تونم بگم بله، همه چیز می‌تواند مفید باشد. مسئله این هست در `وقت محدود‍ی` که ما داریم کدام شیوه مفیدتر است؟

بعضی دوستان هم زحمت کشیدن لغات پرتکرار TPO های مختلف رو جمع‌آوری کردند و در اپ‌های ممرایز و انکی قرار دادند (که البته خود من استفاده کردم) ولی دقت کنید این کار دقیقا مصداق overfit شدن در یه مسئله یادگیری ماشین هست. شما دارید لغت‌هایی رو یاد میٰگیرید که قراره تست شما هم از همون لغت‌ها باشه. یعنی داده آموزش و تست رو یکی کردید! حواستون باشه.


آقای [سعید رضایی](https://www.instagram.com/saeedrezaee_1360/) در پیج ایسنتاگرامشون به خوبی این مطلب رو توضیح دادن. به نظرم در مورد گرامرخوندن هم بسیار درست گفتند. ما سالها تو کانون زبان پیچیده ترین گرامرهای انگلیسی رو یاد گرفتیم اما وقتی به رایتینگ رسیدم دیدم برای نوشتن جملات مشکل دارم. گرامر هم باید در context یاد گرفته بشه و البته زیاد استفاده بشه تا جا بیفته. نه این که کتاب گرامر رو دست بگیریم و شروع کنیم به یکی یکی گرامرخوندن. (این کاری هست که من قبلا انجام دادم و به نظرم خیلی مفید نبوده). حالا تو تک تک مهارت‌ها برمی‌گردم و دوباره این بحث‌ها رو بیشتر باز می‌کنم.

حالا گفتم خودمم استفاده کردم. بله، استفاده کردم ولی فقط از یه مجموعه کارت استفاده کردم که بعضی لغات و اصطلاحات تخصصی یه سری فیلد‌ها رو توضیح داده بود ولی به این علت استفاده کردم که وقت خیلی کمی برام مونده بود و من فقط می‌خواستم معنی یه سری لغت رو بلد باشم که بتونم تو آزمون اگر اومد بدونم یعنی چی. مثلا لغت amphibious رو من به نظرم فقط همین که بدونم میشه دوزیست به نظرم کافیه چون احتمالا بعد آزمون تافل هیچ وقت بهش نیاز نخواهم داشت. اینه که بعضی چیزها رو سرسری هم یاد گرفتید اشکال نداره :) فقط لطفا اگر خواستید ۴۰۰۰ رو بخونید زحمت بکشید ۲ یا ۳ جلد اولش رو بریزید دور و وقت خودتون رو تلف نکنید :)


## ریدینگ (reading)

ریندینگ تافل اکادمیک مشخصا متن یه سری کتاب اکادمیک هست تو زمینه های مختلف. (البته جالب اینکه متن کامپیوتری توش نیست). فکر کنید مثلا دارید کتاب زیست شناسی یا شیمی یا زمین شناسی یا تاریخ دبیرستان رو به زبان انگلیسی میخونید. همچین چیزی رو انتظار دارند که بفهمید. قرار هم نیست همه لغت ها رو بلد باشید قطعا میخوان مهارت حدس زدن لغت از روی کانتکس رو هم بفهمن.

خب قراره بصورت عادی به ۳ تا متن پاسخ بدید که هر متن ۱۰ تا سوال داره.قبلا هر متن ۲۰ دقیقه وقت داشته که البته تعداد لغات و سوالاتش هم بیشتر بوده   ولی فرمت جدید تافل به ازای هر متن ۱۸ دقیقه وقت میده که ۱۰ تا سوال رو باید تو اون مدت پاسخ بدید. تو هر متن تقریبا ۲ تا سوال لغت دارید که قراره از  کانتکست حدس زده بشه. سوال چالشی ریدینگ سوال اخرش هست. تو این سوال هم اگر جملات اول و اخر تمام پاراگراف‌ها رو بخونید احتمالا جواب وجود داره. در تعداد زیادی از متن‌هایی که زدم این جواب داد ولی واقعا همیشه هم جوابگو نیست.

به نظرم کتاب Mastering the reading section رو تهیه کنید. کتاب رو فارسی جستجو کنید هست و البته قبلا هم [اینجا](/how-to-download-articles-and-books/) یه پستی نوشتم که چگونه کتاب‌های انگلیسی رو دانلود کنید، می‌تونید از اون استفاده کنید. من نمیذارم چون احتمال زیاد وبلاگم میره تو لیست وبلاگ‌های piracy کتاب :) می‌تونید با این کتاب بفهمید که تک‌تک سوالات تافل رو به چه صورتی جواب بدید. کتاب رو میشه سریع و راحت خوند و وقت زیادی ازتون نمی‌گیره. من یه خلاصه ای هم ازش دارم که [اینجا](MasterTheReading.pdf) میذارم.

برای تقویت ریدینگ باید تا می‌تونید متن بخونید و TPO بزنید. TPO یه سری سوال برای آمادگی آزمون تافل هست که اگر اشتباه نکنم خود موسسه تافل تو کتاب‌های آمادگی آزمونش اینها رو ارائه کرده. نیازی به دانلود پکیج کامل برای TPO زدن نیست. یه سایت [testhelper](https://toefl.testhelper.ir/) هست که استفاده میکنید. خیلی هم به آزمون اصلی که میدید شبیه هست. خوبی این سایت نسبت به حالت معمولی اینه که اولا نیازی به دانلود (که تقریبا چند گیگ هست) نیست و ثانیا اگر تست جدیدی اضافه شد، خودش به صورت اتوماتیک به نرم افزار اضافه میشه. بدیش هم اینه که ترتیب سوالات این سایت با ترتیب سوالات که تو نسخه نرم‌افزاری چینی هست دقیقا یکی نیست و اگر بخواید تحلیل‌های دوستان در مورد سوالات رو بخونید اکثرا ترتیب چینی رو معیار قرار میدن. ولی تا اونجا که دیدم کسی تو گروه‌ها به اون صورت رعایت نمی‌کنه. خلاصه خود دانید.

یه راه دیگه برای تقویت ریدینگ استفاده از متن‌های ژنتی هست که دوست و برادران چینی ما زحمت کشیدند و از سایت خود تافل هک کردند. یه سری متن هست که امکان داره تو خود آزمون تافل هم بیاد. خیلی از دوستان میگن که متن‌شون دقیقا متن ژنتی بوده. جالبه تافل هم هنوز به خودش زحمت نداده کل دیتابیس‌اش رو عوض کنه. من حتی خودم یه متن آزمون ام دقیقا متن TPO بود. البته متن‌های ژنتی رو می‌تونید از طریق یه سایتی بصورت تستی هم بزنید ولی من حوصله نداشتم:) [pdf متن‌های ژنتی](Zhenti_TOEFL Reading Format.pdf)

بعضا گفته میشه که می‌تونید متن‌های یه سری سایت‌های خارجی هم بخونید ولی یادتون باشه. تافل یه آزمونی هست که تو یه سری حوزه‌های خاص متن میده. حوزه‌هاش هم مشخصه. ادبیات، هنر، زیست شناسی، تاریخ، کیهان شناسی و یه سری اینجور چیزها. من چون خودم کامپیوتری بودم انتظار داشتم متن کامپیوتری هم داشته باشه ولی نداره. معنی‌اش اینه که من اگر دایره لغاتم رو در اصطلاحات کامپیوتری تخصصی گرایش خودم قوی کنم قرار نیست فایده‌ای برای آزمون تافل داشته باشه. شاید بصورت جنرال زبانم تقویت بشه ولی تافل نه. اگر قراره متن بخونید به نظرم مطمئن بشید که متنی که می‌خونید تو تافل اهمیت داره وگرنه قطعا دانش جنرال رو در طولانی مدت بهتر می‌کنه ولی اینجا من دارم در مورد روش جمع‌کردن تافل در مدت کوتاه صحبت می‌کنم. پس قاعدتا همچین چیزی مدنظرم نیست. 

به طور خلاصه بخوام بگم تو این تسک TPO و ژنتی ریدینگ رو توصیه می‌کنم.

> آزمون تافل ممکنه لانگ (long) باشه. در یه آزمون معمولی تافل ۳ متن ریدینگ و ۲ بخش لیستینگ دارید ولی اگر لانگ بشه، فقط یکی از این بحش‌ها ممکنه یه بخش بهش زیاد بشه. یعنی یا ریدینگ ۴ متنی میشه یا لیستینگ ۳ بخشی میشه. مشکل لانگ اینه که واقعا سر آدم درد می‌گیره این همه متن رو تو مدت محدود بخونه و یا به این همه لیسیتینگ با دقت گوش بده. بعد کاری که انجام میشه اینه که بصورت رندوم یکی از بخش‌های شما حذف میشه و نمره‌اش در نظر گرفته نمیشه. مثلا اگر تو ریدینگ ۴۰ تا سوال (معادل ۴ تا متن) زدید، یه متنتون عملا در نظر گرفته نمیشه. این میتونه به ضررتون باشه و یا به نفعتون. اجازه بدید اینجا یه نقدی هم به تافل بکنم چون قاعدتا ۴۰ سوال تخمین‌گر بهتری از سطح مهارت ریدینگ من هست. اخه چرا نباید ۱۰ تا سوال رو در نظر بگیره؟ ما که انقدر اذیت شدیم به ۴۰ تا سوال جواب دادیم. خب از ۴۰ حساب کن، اخر کار به ۳۰ اسکیل (scale) کن :)

## لیسیتینگ (listening)

این بخش هم مثل بخش قبل اکثرا سوالات تستی هست. یه سری سوالات خاص هم داره. قراره به یه سری لکچر و مکالمه گوش بدیم و از داخلشون از ما سوال میٰپرسند.

بین علمای تافل در اینجا اختلاف وجود داره که آیا نوت بنویسیم یا ننویسیم. کلا یه trade-off هم هست چون وقتی نوت بنویسیم یه قسمتی از حواس آدم به این سمت میره که چیزهایی که دارن میگن رو روی کاغذ بیاریم و اگر ننویسیم هم ممکنه آخر کار از یه جاهایی سوال دربیارن که یادمون رفته مثلا وقتی طرف در مورد مراحل ساخت فلان کوزه صحبت می‌کنه و میگه ۳ مرحله وجود داره. خیلی منطقی هست که انتظار داشته باشید یه سوالی پرسیده بشه که حالا شما زحمت بکش این مراحل رو به ترتیب مشخص کن. البته نوشتن و صحبتٰٰکردن در کار نیست. یه سوال خاص هست که می‌تونید ترتیب رو جابه‌جا کنید و گزینه‌ها رو جوری که درست هست قرار بدید.

یه نکته هم بگم که به نظرم مهمه. تافل آزمون مهارت انگلیسی هست، `تاریخ ادبیات` نیست که از شما بپرسند فلانی چه سالی متولد شد یا چه کتابی نوشت؟ کلا طرز فکر یا mindset تون باید اینطوری باشه که active گوش بدید. یعنی باید بدونید چه سوالاتی قراره پرسیده بشه و شما تو متن دنبال پیدا کردن جواب برای اون سوال‌‌ها باشید. مشخصا تو تافل خیلی براشون تقدم و تاخر و چرایی مهم هست. چرا معلم فلان حرف رو زد؟ واسه این کار باید تو موقع گوش‌دادن همش به این فکر کنید که اوکی این چرا این رو گفت و چرا بعدش اون رو گفت و ارتباطش با حرف قبلی اش چی بود. یعنی به جای این که صرف جملات براشون مهم باشه، براشون مهم هست که شما بتونید ارتباط معنایی بین جملات رو درک کنید. در موارد کمی هم نیاز به استدلال هست. این کار هم در ریدینگ و هم در لیسیتینگ رایج هست ولی یادتون باشه قرار نیست چیز خیلی پیچیده‌ای بخوان که استدلال کنید ولی واقعا بعضی وقت‌ها انتظار دارن یه استدلال‌‌های کوتاهی رو انجام بدید.

به طور خلاصه بخوام بگم به نظرم تو این تسک هم مثل قبلی تا می‌تونید TPO بزنید و به لیستینگ‌های ژنتی گوش بدید. 

> به نظرم دو مهارت اول آسون‌تر از دو مهارت بعدی هستند و اکثرا ما ایرانی‌ها تو ۲ تسک بعدی خیلی نیاز داریم که آماده‌سازی انجام بدیم و چون تو سیستم کنکور مجبور شدیم «تست» بزنیم تو مهارت اول که ریندینگ هست قدری بهتر هستیم. با تسک‌ لیستینگ هم دیدم کسایی که اطراف من هستند راحت‌ترند چون بالاخره تعداد زیادی ویدئو تو یوتیوب برای فهم مفاهیم و الگوریتم‌های کامپیوتری دیدن :) اصل چالش در دو تسک بعدی هست.

## اسپینکینگ (speaking)

این مهارت ۴ تا سوال داره که براش تملپت داریم :) [اینجا](toefl_speaking_rubrics.pdf) خود تافل توضیح داده که چه چیزهایی تو این تسک براشون مهم هست. عملا میگن استفاده صحیح از واژگان و انتقال درست و effective مطلب از مهم‌ترین فاکتور هاست. من دیدم بعضی‌ها سعی می‌کنن تو این تسک خیلی عجیب غریب تند حرف بزنند که به نظرم درست نیست. همون جور که تو ویدئوهای خود تافل هم گفته شده سرعت صحبت کردن قراره مثل یه صحبت کننده native باشه. شما خود طرف رو نگاه کنید چقدر آروم حرف و شمرده حرف میزنه. همچین چیزی نیاز هست. کلا تو هر کدوم از تسک‌ها فکر می‌کنم بین ۶ تا ۱۰ جمله مغزدار لازم هست گفته بشه. مثلا اگر در تسک ۴ اسپیکینگ طرف ۲ دقیقه تندتند مفاهیم رو میگه اصلا از شما انتظار نمیره که تمام چیزهایی که گفت رو در یک دقیقه sqeeze کنید بلکه باید بتونید خلاصه مطلب رو منتقل کنید به طوری که طرف بفهمه موضوع متن و تایتل‌های مهم رو به درستی درک کردید. 

خانم [ماریا تو یوتیوب](https://www.youtube.com/watch?v=_F5DufM-J4k) هست که در مورد اسپیکینگ صحبت میکنه و توضیح میده. شما قراره یک سری تمپلت از هر تسک ببینید و با توجه به کلمات و جملاتی که باهاشون حال میکنید اون ها رو کاستومایز کنید که سایت wordtune میتونه اینجا هم مفید باشه. من ۳ تا تمپلت pdf از افرادی که دنبالشون می‌کردم دارم و خودمم از همون‌ها یه چیزی درآوردم. همشون شبیه همن و همشون هم تقریبا استانداردن. قطعا این تمپلت‌ها هر کدوم ویدئو هم داره که لینک کانال‌هاشون رو آخر کار می‌ذارم. [تمپلت ماریا](speaking_template_maria.pdf) [تمپلت TST Prep](TOEFL Speaking 26+ - Templates and Strategies.pdf) [تمپلت جوا](TOEFL-Speaking-Template-i-am-juva.pdf). 

قطعا مهارت نوت برداری اینجا به درد میخوره. [این ویدئو](https://www.youtube.com/watch?v=3jUJy52oR5Q) در مورد نوت برداری توضیحات خوبی میده که به نظرم مفیده. ویدئو در تصویر زیر خلاصه میشه. 
![](speaking.jpg)

برای سوال اول اسپیکینگ و البته تسک دوم رایتینگ نیاز هست که brainstorm انجام بدید. کاری که تو این جلسات قراره انجام بشه اینه که شما یاد بگیرید چطوری یه سری دلایل طلایی رو به هر مسئله‌ای به خوبی ربط کنید. دلایل طلایی یه سری دلیل هستند که به نظرم به هر چیزی می‌تونن ربط پیدا کنند و می‌تونید تو تافل ازشون استفاده کنید. علتش هم اینه که کسی تو تافل از شما نمی‌خواد که دلیل واقعا درست برای مسئله ارائه بدید. میخوان مهارت نوشتن یا صحبتٰ‌کردن و دایره لغات و اینجور چیز‌ها رو بسنجن. یکی از بهترین کارهایی که می‌تونید انجام بدید اینه که چند نفر بشید و یه شب درمیون تو گوگل میت یا حضوری سعی کنید بصورت انگلیسی جواب سوالات رو بدید. این خیلی خیلی مفیدتر از حالتی هست که تنها انجام بدید. من می‌تونم بگم با انجام ۱۰ ۱۵ تا میتینگ ۲ ساعته با دوستانم به مرحله‌ای رسیده بودیم که اگر طرف میگفت در مورد لیوان آب حرف بزن، می‌تونستیم مزایا و معایب لیوان آب رو شرح بدیم و مثال بزنیم و اینها :)

دلایل طلایی چی هستند ([مرجع](https://t.me/Toefl110plus/149)):

1. Distraction/Concentration 
(باعث تمرکز بیشتر/از بین رفتن تمرکز میشه)
2. Prosperity / success in future 
باعث موفقیت یا عدم موفقیت در اینده میشه
3. Healthy lifestyle or physical Health
باعث بهبود سلامت جسمانی میشه/برای سلامتی فرد مضره
4. Happiness or relaxation or mental health
باعث تقویت روحیه و سلامت روانی فرد میشه/به آرامش روحی روانی می رسیم/و برعکس باعث مشکلات روانی میشه
5. Cost 
از لحاظ اقتصادی به صرفه است و باعث سیو پول میشه/هزینه بر و از لحاظ اقتصادی به صرفه نیست
6. Time
باعث صرفه جویی در زمان میشه/باعث اتلاف وقت میشه
7. Responsibility
شخص رو مسئولیت پذیر بار میاره/و بلعکس
8. Relationship / Friendship or Communication
باعث بهبود ارتباطات و اجتماعی تر شدن فرد میشه/ بلعکس
9. Management  or  Discipline 
باعث تقویت قوه مدیریتی فرد میشه/باعث بهبود نظم میشه/ 
10. Role/pivotal role

من خودم ۴ تا از این ۱۰ تا دلیل به نظرم خیلی مهم هستند و هر سوالی رو میشه به حداقل ۲ تا از این ۴ تا ربط داد. اول اجتماعی شدن و خانواده. دوم سلامت. سوم پول. چهارم زمان. برای هر کدوم از این دلایل سعی کنید یه سری لغات و اصطلاحات مرتبط رو کم کم یاد بگیرید و از همین ها استفاده کنید.

سوال دوم و سوم به نسبت ساده‌تر هست چون ساختارمند هست ولی سوال چهارم قدری سخت‌تر هست. در دو تسک قبلی استفاده از ژنتی مهم بود و تو این دو تسک اهمیت پردیشکن‌ها مشخص میشه. پردیکشن یک سری پیش‌بینی برای سوالات اسپینگ و رایتینگ هست که می‌تونید با اونها تمرین کنید تا زمان سوال شنیدن ایده تو ذهنتون باشه [فایل پردیکشن](Zhan Predictions Database - Speaking_2020 ED.pdf).

به طور خلاصه به نظرم روی پردیکشن و TPO کار کنید. تمپلتی که من خودم ازش استفاده می‌کردم هم [اینجا](My_TOEFL_Template.pdf) گذاشتم. 

> به طور کلی اساتید میگن استفاده از تمپلت توی اسپیکینگ بد نیست و اشکال نمی‌گیرند ولی توی رایتینگ تمپلت نوشتن نمره کم می‌کنه. البته نهایتا 

## رایتیتگ (writing)

تسک اول رایتینگ خیلی ساده و سرراسته. قراره یه متنی بخونید و بعدا به یه لچکر گوش بدید. تو اکثر مواقع اون آدم توی لکجر با متن مخالفت میکنه و بعضا هم ممکنه موافقت کنه. 


تو تافل خیلی براشون مهم هست که جمله حفظ نکرده باشید و چیزی که گفته میشه اینه که هیچ جمله ای به طور کامل نباید تمپلت باشه. به طور دقیق میگن از یه نقطه تا نقطه بعد نباید بصورت کامل تمپلت باشه. ولی میشه با کمی هوشمندی هر مسئله ای رو به درستی به این مسائل ربط داد و با توجه به لغات و اصطلاحاتی که در مورد این مسائل بلد هستید پاراگراف رو دولوپ کنید. این دلایل طلایی هم برای تسک اول اسپیکینگ و هم برای تسک دوم رایتینگ بسیار مفید خواهد بود. مثلا سوال امتحان تافل من این بود که به نظرت تو یه استارت آپ ایا جوون‌ها می‌تونند بیشتر موفق باشند یا پیرمردها. من به زمان و پول ربطش دادم تموم شد رفت! یه چیزهم اینجا بگم که تو تافل معمولا توصیه میشه به خاطر راحتی خودتون از کلی گویی بپرهیزید. منم حس می‌کنم این طور دولوپ کردن راحت تره. به جای این که تو این مسئله بگید بستگی داره و ممکنه بعضی وقت ها پیرمردها بهتر باشند، یک طرف رو بگیرید و صرفا در مورد همون بنویسید. این یک common approach پذیرفته شده هست :)

گرامرلی که یه چیز متداول هست. البته خیلی کار خاصی انجام نمیده، بعد چند وقت پیشنهاداتش رو حفظ میشید و دیگه خودتون اعمال میکنید ولی به نظرم نسبت به قیمتش میارزه. من از سایت [گرامرلی امیرکبیر](https://autgrammarly.ir/) خریدم. روالش هم اینه که بعد از این که پرداخت رو انجام دادید، یه ایمیل از سمت گرامرلی براتون میاد که میگه تیم امیرکبیر شما رو به organization اش دعوت کرده و اینجوری اکانت پریمیوم گرامرلی با تمام امکانات روی ایمیلتون فعال میشه.

به نظرم بهتر از گرامرلی سایت [Wordtune](https://www.wordtune.com/) هست که البته افزونه هم داره. بهش یکی دو جمله میدید و براتون بازنویسی یا پارافریز میکنه. خیلی فواید داره مثلا میتونید اینجوری تمپلت هایی که از تو رایت و اسپیک میبنید رو کامل شخصی سازی کنید. جملات رایتنیگ تون رو هم میتونید بهش بدید و پیشنهادهای خیلی خوبی میده. یکی از دوستان میگفت زندگی من به قبل از اشنایی با وردتون و بعدآشنایی اش تقسیم میشه. برای SOP نوشتن هم خیلی خوبه.

> فقط تو پرانتز بگم فعلا روزی ۲۰ تا عبارت رو بازنویسی می‌کنه  و برای  تعداد بیشتر باید پولش رو بدید (که خب اینجا ایرانه)  و می‌تونید برای دورزدنش با حالت private مرورگرتون سایت رو باز کنید و استفاده کنید و هر وقت تموم شد سایت رو ببندید دوباره باز کنید (قاعدتا تو حالت نصب افزونه نمیشه همچین کاری کرد).

کتاب خادم (TOEFL Writing Success 6th) رو هم من گرفتم. فصل‌های اول کتاب عالیه. یک سری نکات نگارشی خوب گفته شده که هیچ جای دیگه‌ای ندیدم. به عنوان تمپلت برای تسک رایتینگ ۱ هم به شدت قبولش دارم ولی به نظرم ریدینگ هاش همون طور که اولش خودم آقای خادم گفتند غیرمنطقی نوشته شده و تو مدت ۳۰ دقیقه نمیشه این همه نوشت. بله من اگر ۴۵ دقیقه الی یک ساعت وقت داشتم میتونستم همچین چیزی رو بنویسم ولی تو مدت ۳۰ دقیقه به هیچ وجه. مشکل اصلی از تمپلتش هست که ادم براش بد جا میفته. یعنی به جای این که خیلی ساده یه مثال شخصی بزنه و پاراگراف رو جمع بندی کنه، میاد اکثرا روی fact مانور میده. نه که فکت نوشتن بد باشه. فقط این که به نظرم تو تایم آزمون نمیشه این همه فکت ارائه داد. رایتینگ رو میشه خیلی ساده تر نوشت. با همه این حرف‌ها میشه از کتابش به عنوان یه کتاب خیلی خوب که یه سری متن خوب تافل رو جمع آوری کرده استفاده کرد و سعی کرد از ایده‌هاشون استفاده کنه ولی به نظرم مقایسه کردن و هدف گذاری که مثلا تعداد لغات باید انقدر بشه کار درستی نیست. خود جناب خادم هم در ابتدای کتابشون به این مورد اشاره کردن. 

همون طور که مسترایکس میگن ایده‌پردازی و دقیق نویسی از چیزهایی هست که خیلی مهمه. من فقط یه جلسه از اقای مستر ایکس عزیز مشاوره گرفتم و فهمیدم روش ایشون در نوشتن تسک رایتینگ چقدر درست و حرفه ای هست. واقعا لذت بردم از مکالمه با ایشون. ایشون یک روش جالب در دولوپ کردن پاراگراف دارند که شما میتونید رایتینگ های تو کانالشون رو بخونید که متوجه بشید چطوری میگم.

برای برین‌استورم هم از فایل [پردیکشن رایتینگ](Zhan Predictions Database - Writing_2020 ED.pdf) استفاده کنید و اگر مطلب کم آوردید (که احتمال زیاد نمیارید) میتونید از [فایل اعلایی](350TOEFL Speaking.pdf) هم استفاده کنید. 

یه ایده‌ای هم که تو رایتینگ کمک می‌کنه اینه که برای هر تایپک که توی تافل می‌بینید (تاپیک‌ها محدودن)، تو اینترنت سرچ بزنید و یه سری جمله و اصطلاح خوب برای اون تاپیک پیدا کنید و استفاده کنید. واقعا تو این موضوع به کتاب‌ خاصی هم نیاز نیست. من فایلی که خودم به همراه یه سری بچه‌ها پیدا کرده بودیم رو [اینجا](WhateverUseful.pdf) می‌ذارم که اگر خواستید استفاده کنید. 

> دو تا تقلب هم برسونم بابت تسک integrated رایتینگ تافل. اولا این که زمان فعل‌ها رو می‌تونید کامل از متن رایتینگ کپی بزنید و هیچ اشکالی نداره. دوما این که نباید زیاد روی متن رایتینگ (که جلوتون هست) مانور بدید. نهایتا یه نصف جمله یا یه جمله ازش می‌تونید بیارید و تا جایی که می‌تونید باید از چیزایی که طرف صحبت می‌کنه بگید. حتی اگر صحبت‌هاش رو عینا نقل کنید هم اوکیه. 

پس چی شد؟ 
1. TPO
2. Prediction
3. BrainStorm

> نکته مهم این هست که تو تافل غیر از سوال ۱ اسپیکینگ و ۲ رایتینگ که نظرتون رو میپرسند در جای دیگه کسی نظر شما رو نپرسیده. بهتره نظراتتون رو برای خودتون نگه دارید:) تو بقیه تسک‌ها (چه اسپیکینگ چه رایتینگ) شما صرفا یک گزارشگر هستید. تازه سوال رایتینگ رو هم ممکنه جوری بنویسند که نظر شخص شما رو نخوان و بگن objective بررسی کنید.

### حرف‌های نهایی


این که گفتم گرامر خوندن و لغت خوندن بی فایده است رو اینجا میتونم بیشتر توضیح بدم. الان من کارها و چالش‌هایی که برای هر مهارت برای خودم پیش اومده رو گفتم. جدا کجای این چالش‌ها بلد نبودن لغت و گرامر تاثیر چندانی داشت؟ تو ریدینگ که یه سری گرامر رایج هست که استفاده میشه و با چند تا متن خوندن یاد میگیرید. تو لیستینگ که بیشتر هنر درآوردن رابطه علت و معلول هست. دونستن کاربرد فعل have been doing در مقابل have been done چه کمکی به این تسک می‌کنه؟ تو اسپینکینگ به نظرم چالش اصلی استرس و حول نشدن هست. تو رایتینگ هم که عموما بچه‌ها ایده برای نوشتن کم میارند :) البته دقت کنید من نمیگم گرامر به درد نمیخوره. میگم این روش که من کتاب خانم بتی آذر رو بردارم و از ب بسم الله شروع کنم گرامرخوندن و تک‌تک تمرین‌ها رو حل کنم و انتظار داشته باشم بعدا writing ام خوب بشه اشتباهه. شما کلا قراره از ۲ یا ۳ زمان در اسپینکینگ یا رایتنینگ تون استفاده کنید. پس یادگیری حالت‌های خاص افعال و کاربردهای اونها اگرچه درجای خودش مفید هست ولی چیزی نیست که به درد تافل بخوره! درباره لغت هم همین موضوع هست. بهش فکر کنید.

ماک هم حتما ثبت نام کنید. میگن نمره ماک خیلی شبیه به نمره اصلی میشه. برای من دقیقا نمره نهایی ماک و اصلی یکی شد. برای دوستانم هم تقریبا یکی شد.

متن‌هاتون هم بدید یکی تصحیح کنه. من به نظرم مسترایکس خیلی توضیحات خوبی بهم دادند. حیف که فرصت نشد بیشتر از کامنت‌هاشون بهره ببرم و فقط یه رایتینگ بهشون دادم. prefectionism اینجا بد چیزیه :) هی آدم با خودش میگه الان خوب نیس. بذار تعداد لغاتم بره بالا بعد بدم تصحیح کنه که اتفاقا برای من خوب هم نشد چون من داشتم اشتباه دولوپ می‌کردم و ناخودآگاه یه سری کارها انجام می‌دادم که مسترایکس به سادگی تشخیص دادند و گفتند الکی متن پر کردی و متن‌ات با این که تعداد لغتش بالاس ولی خوب دولوپ نشده. 

# لینک‌های مفید

خوندن تجربه [آقای شعبانعلی](https://mrshabanali.com/%D8%AA%D8%AC%D8%B1%D8%A8%D9%87%E2%80%8C%DB%8C-%D9%85%D9%86-%D8%AF%D8%B1-%DB%8C%D8%A7%D8%AF%DA%AF%DB%8C%D8%B1%DB%8C-%D9%88-%D8%A2%D9%85%D9%88%D8%B2%D8%B4-%D8%B2%D8%A8%D8%A7%D9%86-%D8%A7%D9%86%DA%AF/) هم در اینجا خالی از لطف نیست.

## کانال‌های یوتیوب

یک سری منبع پیشنهاد بدم برای مطالعه و تقویت زبان که مشخصا مرتبط به تافل هم میشه:

- [کانال کرش کورش](https://www.youtube.com/c/crashcourse/): ویدئو های کوتاه و مفید داره که کلا زبانتون رو تقویت میکنه. مشخصا ویدئوهایی هم که داره خیلی به تافل مرتبط هست. 

- [کانال ماریا](https://www.youtube.com/c/linguamarina)

- [کانال تست پرپ (TST Prep)](https://www.youtube.com/c/TOEFLSpeakingTeacher1/)

- [ویدئوهای نوت فول](https://www.youtube.com/c/NoteFullTOEFLMastery)

- [کانال write to top آدام](https://www.youtube.com/c/WritetotheTop)

- [کانال EngVid آدام](https://www.youtube.com/c/engvidAdam/)


## کانال تلگرام

یک سری کانال تلگرامی مطرح که من پیداشون کردم و از اطلاعات مفیدشون استفاده کردم. خدا رو شکر فضای آزمون تافل مثل بقیه آزمون‌های ایران مسموم نیست به نظرم و خیلی اطلاعات خوبی رد و بدل میشه. افرادی هم که تو این زمینه کار می‌کنن به نسبت باسوادترن.

> چون این کانال‌ها تلگرامی هستند، احتمالا باید قبلش قندشکن رو روشن کرده باشید یا این که لینک رو کپی کنید داخل چت شخصی خودتون تو تلگرام و از اونجا بازش کنید.

- کانال [پرگار تافل](https://t.me/pargartoefl): تجربیات خیلی خوب تعداد بسیار زیادی از دوستان.

- کانال [مسترایکس](https://t.me/E_W_S): به نظرم یکی از بهترین‌ها در حوزه تافل هستند. من فقط یه تصحیح داشتم ولی با همون نکاتی که به بنده گفتند تقریبا ۲ نمره‌ تونستم خودم رو ارتقا بدم. حرف اصلی ایشون این هست که آدم باید اصطلاحا `to-the-point` بنویسه و گزافه گویی و استفاده از ساختارهای پیچیده اگر در راستای هدف متن نباشه، نه تنها نمره‌ای نمیاره بلکه باعث کسر نمره هم میشه. تو کانال ایشون یک سری سمپل رایتینگ هست که ایشون تایید کردند و خیلی هم خوب نوشتند. قشنگ خط فکری ایشون رو تو سمپل‌‌هاشون می‌تونید متوجه بشید و طبق همون پیش برید.

- کانال [اعلایی](https://t.me/ibtil_TOEFLiBT): کانال تجربه

- کانال [افشین](https://t.me/Bainstorming_Revision): یک سری نکات خوب برای آزمون تافل.

- کانال [فیلم تافل](https://t.me/TFLDOCUs): یک سری فیلم خوب برای درک بهتر متن‌های تافل. فیلم‌ها همگی از یوتیوب انتخاب شدند.
